নীল সিয়া আসমান লালে লাল দুনিয়া -
আম্মা লাল তেরী খুন কিয়া খুনিয়া,
কাঁদে কোন ক্রন্দসী কারবালা ফোরাতে?
সে কাঁদনে আঁসু আনে সিমারের ও ছোঁরাতে।
রূদ্ধ মাতম ওঠে দুনিয়া দামেস্কে -
জয়নালে পরালো এ খুনিয়ারা বেশ কে ?
হায় হায় হোসেনা ওঠে রোল ঝঞ্ঝায়,
তলোয়ার কেঁপে ওঠে এজিদের-ও পান্জায়
উন্মাদ দুলদুল ছুটে ফেরে মদিনায়
আলীযাদা হোসেনের দেখা হোথা যদি পায় !


মা ফাতিমা আসমানে কাঁদে খুলি কেশপাশ
বেটাদের লাশ নিয়ে বধুদের শ্বেতবাস
রণে যায় কাশিম ঐ দু'ঘড়ির নওশা
মেহেদির রং টুকু মুছে গেল সহসা -
হায় হায় কাঁদে বায় পূরবী ও দখিনা
কঙ্কন-পৈঁচী খুলে ফেল সকিনা

কাঁদে কে রে কোলে করে কাশেমের কাটা শির
খান খান খুন হয়ে ক্ষরে বুক ফাঁটা নীর
কেঁদে গেছে থামি হেথা মৃত্য ও রুদ্ধ
বিশ্বের ব্যাথা যেন বালিকা এ ক্ষুদ্র
গড়াগড়ি দিয়ে কাঁদে কচি মেয়ে ফাতিমা
আম্মাগো পানি দাও ফেঁটে গেল ছাতি মা
নিয়ে তৃষা সাহারার দুনিয়ার হাহাকার
কারবালা প্রান্তরে কাঁদে বাছা আহা কার !
দুই হাত কাটা তবু শের-নর আব্বাস
পানি আনে মুখে হাঁকে দুশমন-ও 'সাব্বাস' ।

এল আবার ঈদ ফিরে এল আবার ঈদ, চল ঈদ্ গাহে |
যাহার আশায় চোখে মোদের ছিল না' রে নিদ ; চল ঈদ্ গাহে ||
শিয়া সুন্নী, লা-মজ্হাবী একই জামাতে
এই ঈদ্ মোবারকে মিলিবে একসাথে,
ভাই পাবে ভাইকে বুকে,
হাত মিলাবে হাতে;
(আজ) এক আকাশের নীচে মোদের একই সে মস্ জিদ--চল ঈদ্ গাহে ||

ঈদ এনেছে দুনিয়াতে শির্ ণী বেহেশ্ তী,
দুশমনে আজ গলায় ধ'রে পাতাব ভাই দোস্তী ;
জাকাত দেব ভোগ-বিলাস আজ গোস্ সা বদ্ মাস্তি,
প্রাণের তশ্ তরীতে ভ'রে বিলাব তৌহীদ---চল ঈদ্ গাহে ||
আজিকার এ ঈদের খুশী বিলাব সকলে,
আজের মত সবার সাথে মিলব গলে গলে,
আজের মত জীবন-পথে চল্ ব দলে দলে
প্রীতি দিয়ে বিশ্ব-নিখিল ক'রব রে মুরীদ্--- চল ঈদগাহে ||

মস্ জিদেরই পাশে আমার কবর দিও ভাই|
যেন গোরে থেকেও মোয়াজ্জিনের আজান শুন্ তে পাই||
আমার গোরের পাশ দিয়ে ভাই নামাজীরা যাবে,
পবিত্র সেই পায়ের ধ্বনি এ বান্দা শুনতে পাবে|
গোর-আজাব থেকে এ গুনাহ্ গার পাইবে রেহাই||
কত পরহেজ্ গার খোদার ভক্ত নবিজির উন্মত,
ঐ মস্ জিদে করে রে ভাই কোরান তেলাওত্|
সেই কোরান শুনে' যেন আমি পরাণ জুড়াই||
কত দরবেশ ফকির রে ভাই মস্ জিদের আঙিনাতে
আল্লার নাম জিকির করে লুকিয়ে গভীর রাতে|
আমি তাদের সাথে কেঁদে' কেঁদে'
আল্লার নাম জপিতে চাই||


চাঁদের কন্যা চাঁদ সুলতানা, চাঁদের চেয়েও জ্যোতি |
তুমি দেখাইলে মহিমান্বিতা নারী কি শক্তিমতী ||
শিখালে কাঁকন চুড়ি পরিয়াও নারী,
ধরিতে পারে যে উদ্ধত তরবারি,
না রহিত অবরোধের দুর্গ, হতো না এ দুর্গতি ||
তুমি দেখালে নারীর শক্তি স্বরূপ --- চিন্ময়ী কল্যাণী,
ভারত জয়ীর দর্প নাশিয়া মুছালে নারীর গ্লানি |
তুমি গোলকুন্ডার কোহিনূর হীরা সম,
আজো ইতিহাসে জ্বলিতেছ নিরুপম ;
রণরঙ্গিণী ফিরে এস,
তুমি ফিরিয়া আসিলে ফিরিয়া আসিবে লক্ষ্ণী ও সরস্বতী ||


দ্রিম দ্রিম বাজে ঘন দুন্দুভী দামামা
হাকে বীর 'শীর দেগা নেহী দেগা আমামা'
কলিজা কাবাব সম ভূনে মরু রোদ্দুর
খাঁ খাঁ করে কারবালা নাই পানি খজ্জুর্র
মার স্তনে দুধ নাই বাচ্চারা তড়পায়
জিভ চুষে কচি জান থাকে কিরে ধড়টায় ?
দাউ দাউ জ্বলে শিরে কারবালা ভাষ্কর
কাঁদে বানু পানি দেও মরে যাদু আসগর
পেলনা তো পানি শিশু পিয়ে গেল কাঁচা খুন
ডাকে মাতা 'পানি দেব ফিরে আয় বাছা শোন -'


পুত্র হীনা আর বিধবার কাঁদনে
ছিড়ে আনে মর্মের বত্রিশ বাঁধনে
তাম্বুতে সিজদায় কাঁদে একা জয়নাল
দাদা তেরী ঘর কিয়া বরবাদ পয়মাল
হায়দরী হাঁক হাঁকে দুল দুল আসওয়ার
শমশের চমকায় দুশমনে ত্রাসবার
খসে পড়ে হাত হতে শত্রুর তরবার
ভাসে চোখে কিয়ামতে আল্লার দরবার।

নিঃশ্বেষ দুশমন - ও কে রণশ্রান্ত
ফোরাতের নীরে নেমে মুছে আখি প্রান্ত?
কোথা বাবা আসগর শোকে বুক ঝাঁঝরা
পানি দেখে হোসেনের ফেঁটে যায় পাঁজরা
ধুঁকে ম'লো আহা তবু পানি এক কাতরা
দেয়নি রে বাছাদের মুখে কম-জাতরা
অঞ্জলী হতে পানি পড়ে গেল ঝর ঝর
লূটে ভূমে মহাবাহু খন্জর জর্জর।
হলকুমে হানে তেগ ওকে বসে ছাতিতে ?
আফতাব ছেয়ে গেল আধীয়ার রাতিতে !

আসমান ভরে গেল গোধুলীতে দুপুরে
লাল নীল খুন ঝরে ফোরাতের উপরে
বেটাদের লহুরাঙ্গা পীরহান হাতে আহ্
আরশের পায়া ধরে কাঁদে মাতা ফাতেমা
এয়্ খোদা বদলাতে বেটাদের রক্তের
মার্জনা কর গোনা পাপী কম বখতের !


কত মোহররম এল গেল চলে গেল বহু কাল
ভুলিনি গো আজো সেই শহীদের লহু-লাল
মুসলিম তোরা আজ জয়নাল আবেদীন
ওয়া হোসেনা ওয়া হোসেনা কেঁদে তাই যাবে দিন ?
ফিরে এল আজ সেই মহরম মাহিনা
ত্যাগ চাই মর্সিয়া ক্রন্দন চাহিনা।
উষ্ণীষ কোরআনের হাতে তেগ আরবীর
দুনিয়াতে নত নয় মুসলিম কারো শির।
তবে শোন ঐ শোন বাজে কোথা দামামা !
শমশের হাতে নাও বাঁধ বুকে আমামা
বেজেছে নাকাড়া হাঁকে নাকিবের তুর্য
হুশিয়ার ইসলাম ডুবে তব সুর্য্য
জাগো ওঠো মুসলিম হাঁকো হায়দরী হাঁক
শহীদের দিনে সব লালে লাল হয়ে যাক।

নওশার সাজ নাও খুন খচা আস্তিন
ময়দানে লুটাতে রে লাশ, এই খাস দিন
হাসানের মত পিব পিয়ালা সে জহরের
হোসেনের মত নিব বুকে ছুরি কহরের
আসগর সম দিব বাচ্চারে কোরবান
জালিমের দাঁদ নেব দেব আজ গোর জান
সখিনার শ্বেত বাস দেব মাতা কন্যায়
কাশিমের মত দেব জান, রূধি অন্যায়
মহরম কারবালা কাঁদে হায় হোসেনা
দেখ মরূ সুর্য্য এ খুন যেন শোষেনা !

না ফুরাতে শরতের বিদায়-শেফালি,
না নিবিতে আশ্বিনের কমল-দীপালি,
তুমি শুনেছিলে বন্ধু পাতা-ঝরা গান
ফুলে ফুলে হেমনে-র বিদায়-আহবান!
অতন্দ্র নয়নে তব লেগেছিল চুম
ঝর-ঝর কামিনীর, এল চোখে ঘুম
রাত্রিময়ী রহস্যের; ছিন্ন শতদল
হ'ল তব পথ-সাথী; হিমানী-সজল
ছায়াপথ-বিথী দিয়া শেফালি দলিয়া
এল তব মায়া বধূ ব্যথা-জাগানিয়া!
এল অশ্রু হেমনে-র,এল ফুল-খসা
শিশির-তিমির-রাত্রি; শ্রান- দীর্ঘশ্বাসা
ঝাউ-শাখে সিক্ত বায়ু ছায়া-কুহেলির
অশ্রু-ঘন মায়া-আঁখি, বিরহ-অথির
বুকে তব ব্যথা-কীট পশিল সেদিন!
যে-কান্না এল না চোখে, মর্মে হ'ল লীন,
বক্ষে তাহা নিল বাসা, হ'ল রক্তে রাঙা
আশাহীন ভালবাসা, ভাষা অশ্রু-ভাঙা!
বন্ধু, তব জীবনের কুমারী আশ্বিন
পরিল বিধবা বেশ করে কোন্‌ দিন,
কোন্‌ দিন সেঁউতির মালা হ'তে তার
ঝ'রে গেল বৃন-গুলি রাঙা কামনার-
জানি নাই; জানি নাই, তোমার জীবনে
হাসিছে বি"েছদ-রাত্রি, অজানা গহনে
এবে যাত্রা শুরু তব, হে পথ-উদাসী!
কোন্‌ বনান-র হ'তে ঘর-ছাড়া বাঁশী
ডাক দিল, তুমি জান। মোরা শুধু জানি
তব পায়ে কেঁদেছিল সারা পথখানি!
সেধেছিল, এঁকেছিল ধূলি-তুলি দিয়া
তোমার পদাঙ্ক-স্মৃতি।

রহিয়া রহিয়া
কত কথা মনে পড়ে! আজ তুমি নাই,
মোরা তব পায়ে-চলা পথে শুধু তাই
এসেছি খুঁজিতে সেই তপ্ত পদ-রেখা,
এইখানে আছে তব ইতিহাস লেখা।

জানি না ক' আজ তুমি কোন্‌ লোকে রহি'
শুনিছ আমার গান হে কবি বিরহী!
কোথা কোন্‌ জিজ্ঞাসার অসীম সাহারা,
প্রতীক্ষার চির-রাত্রি, চন্দ্র, সুর্য, তারা,
পারায়ে চলেছ একা অসীম বিরহে?
তব পথ-সাথী যারা-পিছু ডাকি' কহে,
‘ওগো বন্ধু শেফালির, শিশিরের প্রিয়!
তব যাত্রা-পথে আজ নিও বন্ধু নিও
আমাদের অশ্রু-আর্দ্র এ স্মরণখানি!'
শুনিতে পাও কি তুমি, এ-পারে ও-পারে?
এ কাহার শব্দ শুনি মনের বেতারে?
কতদূরে আছ তুমি কোথা কোন্‌ বেশে?
লোকান-রে, না সে এই হৃদয়েরি দেশে
পারায়ে নয়ন-সীমা বাঁধিয়াছ বাসা?
হৃদয়ে বসিয়া শোন হৃদয়ের ভাষা?
হারায়নি এত সূর্য এত চন্দ্র তারা,
যেথা হোক আছ বন্ধু, হওনি ক' হারা!

সেই পথ, সেই পথ-চলা গাঢ় স্মৃতি,
সব আছে! নাই শুধু সেই নিতি নিতি
নব নব ভালোবাসা প্রতি দরশনে,
আরো প্রিয় ক'রে পাওয়া চির প্রিয়জনে-
আদি নাই, অন- নাই, ক্লানি- তৃপ্তি নাই-
যত পাই তত চাই-আরো আরো চাই,-
সেই নেশা, সেই মধু নাড়ী-ছেঁড়া টান
সেই কল্পলোকে নব নব অভিযান,-
সব নিয়ে গেছ বন্ধু! সে কল-কল্লোল,
সে হাসি-হিল্লোল নাই চিত-উতরোল!
আজ সেই প্রাণ-ঠাসা একমুঠো ঘরে
শূন্যের শূন্যতা রাজে, বুক নাহি ভরে!….
হে নবীন, অফুরন- তব প্রাণ-ধারা।
হয়ত এ মরু-পথে হয়নি ক' হারা,
হয়ত আবার তুমি নব পরিচয়ে
দেবে ধরা; হবে ধন্য তব দান ল'য়ে
কথা-সরস্বতী! তাহা ল'য়ে ব্যথা নয়,
কত বাণী এল, গেল, কত হ'ল লয়,
আবার আসিবে কত। শুধু মনে হয়
তোমারে আমরা চাই, রক্তমাংসময়!
আপনারে ক্ষয় করি' যে অক্ষয় বাণী
আনিলে আনন্দ-বীর, নিজে বীণাপাণি
পাতি' কর লবে তাহা, তবু যেন হায়,
হৃদয়ের কোথা কোন্‌ ব্যথা থেকে যায়!
কোথা যেন শূন্যতার নিঃশব্দ ক্রন্দন
গুমরি' গুমরি' ফেরে, হু-হু করে মন!

বাণী তব- তব দান- সে তা সকলের,
ব্যথা সেথা নয় বন্ধু! যে ক্ষতি একের
সেথায় সান-্বনা কোথা? সেথা শানি- নাই,
মোরা হারায়েছি,- বন্ধু, সখা, প্রিয়, ভাই।…
কবির আনন্দ-লোকে নাই দুঃখ-শোক,
সে-লোকে বিরহে যারা তারা সুখী হোক!
তুমি শিল্পী তুমি কবি দেখিয়াছে তারা,
তারা পান করে নাই তব প্রাণ-ধারা!

‘ পথিকে' দেখেছে তা'রা, দেখেনি ‘গোকুলে',
ডুবেনি ক'-সুখী তা রা-আজো তা'রা কূলে!
আজো মোরা প্রাণা"ছন্ন, আমরা জানি না
গোকুল সে শিল্পী গল্পী কবি ছিল কি-না!
আত্মীয়ে স্মরিয়া কাঁদি, কাঁদি প্রিয় তরে
গোকুলে পড়েছে মনে-তাই অশ্রু ঝরে!

না ফুরাতে আশা ভাষা, না মিটিতে ক্ষুধা,
না ফুরাতে ধরণীর মৃৎ-পাত্র-সুধা,
না পূরিতে জীবনের সকল আস্বাদ-
মধ্যাহ্নে আসিল দূত! যত তৃষ্ণা সাধ
কাঁদিল আঁকড়ি' ধরা, যেতে নাহি চায়!
ছেড়ে যেতে যেন সব স্নায়ু ছিঁড়ে যায়!
ধরার নাড়ীতে পড়ে টান! তরুলতা
জল বায়ু মাটি সব কয় যেন কথা!
যেয়ো না ক' যেয়ো না ক' যেন সব বলে-
তাই এত আকর্ষণ এই জলে স'লে
অনুভব করেছিলে প্রকৃতি-দুলাল!
ছেড়ে যেতে ছিঁড়ে গেল বক্ষ, লালে লাল
হ'ল ছিন্ন প্রাণ! বন্ধু, সেই রক্ত ব্যথা
র'য়ে গেল আমাদের বুকে চেপে হেথা!

হে তরুণ, হে অরুণ, হে শিল্পী সুন্দর,
মধ্যাহ্ন আসিয়াছিলে সুমেরু-শিখর
কৈলাসের কাছাকাছি দারুণ তৃষ্ণায়,
পেলে দেখা সুন্দরের, স্বরগ-গঙ্গায়
হয়ত মিটেছে তৃষ্ণা, হয়ত আবার
ক্ষুধাতুর!-স্রোতে ভেসে এসেছে এ-পার
অথবা হয়ত আজ হে ব্যথা-সাধক,
অশ্রু-সরস্বতী কর্ণে তুমি কুরুবক!

হে পথিক-বন্ধু মোর, হে প্রিয় আমার,
যেখানে যে লোকে থাক/ করিও স্বীকার
অশ্রু-রেবা-কূলে মোর স্মৃতি-তর্পণ,
তোমারে অঞ্জলি করি' করিনু অর্পণ!

সুন্দরের তপস্যায় ধ্যানে আত্মহারা
দারিদ্র্যে দর্প তেজ নিয়া এল যারা,
যারা চির-সর্বহারা করি' আত্মদান,
যাহারা সৃজন করে, করে না নির্মাণ,
সেই বাণীপুত্রদের আড়ম্বরহীন
এ-সহজ আয়োজন এ-স্মরণ-দিন
স্বীকার করিও কবি, যেমন স্বীকার
ক'রেছিলে তাহাদের জীবনে তোমার!

নহে এরা অভিনেতা, দেশ-নেতা নহে,
এদের সৃজন-কুঞ্জ অভাবে, বিরহে,
ইহাদের বিত্ত নাই, পুঁজি চিত্তদল,
নাই বড় আয়োজন,নাই কোলাহল;
আছে অশ্রু, আছে প্রীতি, আছে বক্ষ-ক্ষত,
তাই নিয়ে সুখী হও, বন্ধু স্বর্গগত!
গড়ে যারা, যারা করে প্রাসাদ নির্মাণ
শিরোপা তাদের তরে, তাদের সম্মান।

দু'দিনে ওদের গড়া প'ড়ে ভেঙে যায়
কিন' স্রষ্টা সম যারা গোপনে কোথায়
সৃজন করিছে জাতি, সৃজিছে মানুষ
অচেনা রহিল তা'রা। কথার ফানুস
ফাঁপাইয়া যারা যত করে বাহাদুরী,
তারা তত পাবে মালা যমের কস'রী!
‘আজ'টাই সত্য নয়, ক'টা দিন তাহা?
ইতিহাস আছে, আছে অবিষ্যৎ, যাহা
অনন- কালের তরে রচে সিংহাসন,
সেখানে বসাবে তোমা বিশ্বজনগণ।
আজ তারা নয় বন্ধু, হবে সে তখন,-
পূজা নয়-আজ শুধু করিনু স্মরণ।

চল-চঞ্চল বাণীর দুলাল এসেছিল পথ ভুলে,
ওগো এই গঙ্গার কূলে।
দিশাহারা মাতা দিশা পেয়ে তাই নিয়ে গেছে কোলে তুলে
ওগো এই গঙ্গার কূলে।।
চপল চারণ বেণু-বীণে তা'র
সুর বেঁধে শুধু দিল ঝঙ্কার,
শেষ গান গাওয়া হ'ল না ক' আর,
উঠিল চিত্ত দুলে,
তারি ডাক-নাম ধ'রে ডাকিল কে যেন অস্ত-তোরণ-মূলে,
ওগো এই গঙ্গার কূলে।।

ওরে এ ঝোড়ো হাওয়ায় কারে ডেকে যায় এ কোন সর্বনাশী
বিষাণ কবির গুমরি' উঠিল, বেসুরো বাজিল বাঁশী।
আঁখির সলিলে ঝলসানো আঁখি
কূলে কূলে ভ'রে ওঠে থাকি' থাকি',
মনে পড়ে কবে আহত এ-পাখী
মৃত্যু-আফিম-ফুলে,
কোন ঝড়-বাদলের এমনি নিশীথে প'ড়েছিল ঘুমে ঢুলে।
ওগো এই গঙ্গার কুলে।।

তার ঘরের বাঁধন সহিল না সে যে চির বন্ধন-হারা,
তাই ছন্দ-পাগলে কোলে নিয়ে দোলে জননী মুক্তধারা!
ও সে আলো দিয়ে গেল আপনারে দহি',
অমৃত বিলালো বিষ-জ্বালা সহি',
শেষে শান্তি মাগিল ব্যথা-বিদ্রোহী
চিতার অগ্নি-শূলে!
পুনঃ নব-বীনা-করে আসিবে বলিয়া এই শ্যাম তরুমূলে
ওগো এই গঙ্গার কূলে।।

গরবিনী মুসলিম বালা

আমি গরবিনী মুসলিম বালা!
সংসারে সাহারাতে আমি গুলে লালা!!

জ্বালায়েছি বাতি আঁধার কাবায়,
এনেছি খুশীর ঈদে শিরনির থালা।।

আনিয়াছি ঈমান প্রথম আমি,
আমি দিয়াছি সবার আহে মোহাম্মদকে মালা।।
কত শত কারবালা বদরের রণে
বিলায়ে দিয়াছি স্বামী- পুত্র স্বজনে,
জানে গ্রহ- তারা জানে আল্লাহতালা।।

এই শিকল- পরা ছল মোদের এ শিকল- পরা ছল।
এই শিকল পরেই শিকল তোদের করব রে বিকল।।

তোদের বন্ধ কারায় আসা মোদের বন্দী হতে নয়,
ওরে ক্ষয় করতে আসা মোদের সবার বাঁধন- ভয়
এই বাঁধন প'রেই বাঁধন- ভয়কে করবো মোরা জয়,
এই শিকল- বাঁধা পা নয় এ শিকল- ভাঙ্গা কল।।

তোমার বন্ধ ঘরের বন্ধনীতে করছ বিশ্ব গ্রাস,
আর ত্রাস দেখিয়েই করবে ভাবছো বিধির শক্তি হ্রাস।।
সেই ভয় দেখানো ভুতের মোরা করব সর্বনাশ,
এবার আনবো মাভৈঃ- বিজয়- মন্ত্র বল- হীনের বল।।

তোমরা ভয় দেখিয়ে করছ শাসন, জয় দেখিয়ে নয়ঃ
সেই ভয়ের টুটিই ধরব টিপে, করব তারে লয়।
মোরা আপনি মনে মরার দেশে আনব বরাভয়,
মোরা ফাঁসি প'রে আনব হাসি মৃত্যু- জয়ের কল।।

ওরে ক্রন্দন নয় বন্ধন এই শিকল- ঝঞ্চনা,
এ যে মুক্ত পথের অগ্রদুরী চরণ- বন্দনা!
এই লাঞ্চিতেরাই অত্যাচারকে হাঞ্ছে লাঞ্চনা,
মোদের অস্থি দিয়েই জ্বল্বে দেশে আবার বজ্রানল।।


হৃদয় যত নিষেধ হানে নয়ন ততই কাঁদে।
দূরে যত পালাতে চাই নিকট ততই বাধে।
স্বপন -শেষে বিদায় -বেলায়
অলক কাহার জড়ায় গো পায়,
বিধুর কপোল স্মরণ আনায়
ভোরের করুন চাঁদে।
বাহির আমার পিছল হলো কাহার চোখের জলে।
স্মরণ ততই বারণ জানায় চরণ যত চলে।
পার হতে চাই মরণ -নদী
দাঁড়ায় কে গো দুয়ার রুধি,
আমায় অগো বে-দরদী,
ফেলিলে কোন ফাঁদে।

এস অষ্টমী-পূর্ণচন্দ্র! এস পূর্ণিমা-পূর্ণচাঁদ!
ভেদ করি পুন বন্ধ কারার অন্ধকারের পাষাণ-ফাঁদ!
এস অনাগত নব-প্রলয়ের মহা সেনাপতি মহামহিম!
এস অক্ষত মোহান্ধ-ধৃতরাষ্ট্র-মুক্ত লৌহ-ভীম!
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

ছয়বার জয় করি কারা-ব্যুহ, রাজ-রাহু-গ্রাস-মুক্ত চাঁদ!
আসিলে চরণে দুলায়ে সাগর নয়-বছরের মুক্ত-বাঁধ!
নবগ্রহ ছিঁড়ি ফণি-মনসার মুকুটে তোমার গাঁথিলে হার,
উদিলে দশম মহাজ্যোতিষ্ক ভেদিয়া গভীর অন্ধকার!
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

স্বাগত শুদ্ধ রুদ্ধ-প্রতাপ, প্রবুদ্ধ নব মহাবলী!
দনুজ-দমন দধীচি-অস্থি, বহ্নিগর্ভ দম্ভোলি!
স্বাগত সিংহ-বাহিনী-কুমার! স্বাগত হে দেব-সেনাপতি!
অনাগত রণ-কুরুক্ষেত্রে সারথি-পার্থ-মহারথী!
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

নৃশংস রাজ-কংস-বংশে হানিতে তোমরা ধ্বংস-মার
এস অষ্টমী-পূর্ণচন্দ্র, ভাঙিয়া পাষাণ-দৈত্যাগার!
এস অশান্তি-অগ্নিকাণ্ডে শান্তিসেনার কাণ্ডারি!
নারায়ণী-সেনা-সেনাধিপ, এস প্রতাপের হারা- তরবারি!
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন-পদ্মা-ভাগীরথীর!

ওগো অতীতের আজো-ধূমায়িত আগ্নেয়গিরি ধূম্রশিখ!
না-আসা-দিনের অতিথি তরুণ তব পানে চেয়ে নিনিমিখ।
জয় বাংলার পূর্ণচন্দ্র, জয় জয় আদি-অন্তরীণ!
জয় যুগে-যুগে-আসা-সেনাপতি, জয় প্রাণ আদি-অন্তহীন!
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

স্বর্গ হইতে জননী তোমার পেতেছেন নামি মাটিতে কোল,
শ্যামল শস্যে হরিৎ ধান্যে বিছানো তাঁহারই শ্যাম আঁচল।
তাঁহারি স্নেহের করুণ গন্ধ নবান্নে ভরি উঠিছে ঐ,
নদীস্রোত-স্বরে কাঁদিছেন মাতা, 'কই রে আমার দুলাল কই?'
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

মোছো আঁখি-জল, এস বীর! আজ খুঁজে নিতে হবে আপন মায়,
হারানো মায়ের স্মৃতি-ছাই আছে এই মাটিতেই মিশিয়া,হায়!
তেত্রিশ কোটি ছেলের রক্তে মিশেছে মায়ের ভস্ম-শেষ,
ইহাদেরি মাঝে কাঁদিছেন মাতা, তাই আমাদের মা স্বদেশ।
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন-পদ্মা-ভাগীরথীর!

এস বীর! এস যুগ-সেনাপতি! সেনাদল তব চায় হুকুম,
হাঁকিছে প্রলয়, কাঁপিছে ধরণী, উদ্‌গারে গিরি অগ্নি-ধূম।
পরাধীন এই তেত্রিশ কোটি বন্দির আঁখি-জলে হে বীর,
বন্দিনী মাতা যাচিছে শক্তি তোমার অভয় তরবারির।
স্বাগত ফরিদপুরের ফরিদ, পাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

গল-শৃঙ্খল টুটেনি আজিও, করিতে পারি না প্রণাম পা'য়,
রুদ্ধ কণ্ঠে ফরিয়াদ শুধু গুমরিয়া মরে গুরু ব্যথায়।
জননীর যবে মিলিবে আদেশ, মুক্ত সেনানী দিবে হুকুম,
শত্রু-খড়্‌গ-ছিন্ন-মুণ্ড দানিবে ও-পায়ে প্রণাম-চুম।
স্বাগত ফরিদপুরের ফরিদ, পাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

জাগো আজ দণ্ড-হাতে চণ্ড বঙ্গবাসী।
ডুবাল পাপ-চণ্ডাল তোদের বাংলা দেশের কাশী।
জাগো বঙ্গবাসী॥
তোরা হত্যা দিতিস যাঁর থানে, আজ সেই দেবতাই কেঁদে
ওরে তোদের দ্বারেই হত্যা দিয়ে মাগেন সহায় আপনি আসি।
জাগো বঙ্গবাসী॥
মোহের যার নাইকো অন্ত
পূজারী সেই মোহান্ত,
মা-বোনে সর্বস্বান্ত করছে বেদী-মূলে।
তোদেরে পূজার প্রসাদ বলে খাওয়ায় পাপ-পুঁজ সে গুলে।
তোরা তীর্থে গিয়ে আসিস পাপ-ব্যভিচার রাশি রাশি।
জাগো বঙ্গবাসী॥

এইসব ধর্ম-ঘাগী
দেব্‌তায় করছে দাগী,
মুখে কয় সর্বত্যাগী ভোগ-নরকে বসে।
সে যে পাপের ঘণ্টা বাজায় পাপী দেব-দেউলে পশে।
আর ভক্ত তোরা পূজিস তারেই যোগাস খোরাক সেবা-দাসী!
জাগো বঙ্গবাসী॥

দিয়ে নিজ রক্তবিন্দু
ভরালি পাপের সিন্ধু—
ডুবলি তায় ডুবলি হিন্দু ডুবলি দেব্‌তারে।
দেখো ভোগের বিষ্ঠা পুড়ছে তোদের বেদীর ধূপধারে।
পূজারীর কমণ্ডলুর গঙ্গা-জলে মদের ফেনা উঠছে ভাসি।
জাগো বঙ্গবাসী॥

দিতে যায় পূজা-আরতি
সতীত্ব হারায় সতী,
পুণ্য-খাতায় ক্ষতি লেখায় ভক্তি দিয়ে,
তার ভোগ-মহলের জ্বলছে প্রদীপ তোদের পুণ্য-ঘিয়ে।
তোদের ফাঁকা ভক্তির ভণ্ডামিতে মহাদেব আজ ঘোড়ার ঘাসী।
জাগো বঙ্গবাসী॥

তোরা সব শক্তিশালী
বুকে নয়, মুখে খালি!
বেড়ালকে বাছতে দিলি মাছের কাঁটা যে রে।
তোরা পূজারীকে করিস পূজা পূজার ঠাকুর ছেড়ে।
মার অসুর শোধরা সে ভুল, আদেশ দেন মা সর্বানাসী।
'জয় তারকেশ্বর' বলে পরবি রে নয় গলায় ফাঁসি।
জাগো বঙ্গবাসী॥

ওরে ও চাঁদ ! উদয় হ'লি কোন্ জোছনা দিতে !
দেয় অনেক বেশী আলো আমার নবীর পেশানীতে ||
ওরে রবি ! আলোক দিস যত তুই দগ্ধ করিস্ তত,
আমার নবী স্নিগ্ধ শীতল কোটি চাঁদের মত ;
সে নাশ করেছে মনের আঁধার ঈষৎ হাসিতে ||
ওরে আসমান ! তুই সুনীল হলি জানি কেমন ক'রে---
আমার নবীর কালো চোখের একটুকু নীল হ'রে |
ওরে তারা ! তোরা জ্যোতি পেলি নবিজির চাউনিতে ||
ওরে বসরা গোলাব ! অনেক বেশী খোশবু তোদের চেয়ে
সেই ধূলিতে মোর নবিজি যেতেন যে-পথ বেয়ে |
সেই বারতা ফুলকে শোনায় বুল্ বুলি সঙ্গীতে ||

ওরে ও দরিয়ার মাঝি! মোরে নিয়ে যা রে মদিনা |
তুমি মুর্শীদ হ'য়ে পথ দেখাও ভাই আমি যে পথ চিনি না ||
আমার প্রিয় হজরত্ সেথাই
আছেন নাকি ঘুমিয়ে ভাই
আমি প্রাণে যে আর বাঁচি না রে তাহারি পরশ বিনা |
আমার হজরতের পরশ বিনা ||
নদী নাকি নাই ও দেশে, নাও না চলে যদি,
আমি চোখের সাঁতার-পানি দিয়ে বইয়ে দেব নদী |
ঐ মদিনার ধূলি মেখে
কাঁদব "ইয়া মোহম্মদ" ডেকে ডেকে,
কেঁদেছিল কার্ বালাতে যেমন বিবি সকিনা ||

ঘর-ছাড়া ছেলে আকাশের চাঁদ আয় রে!
জাফরাণী রঙের পরাব পিরাণ তোর গায় রে|
আয় রে||
আস্ মানে যেতে চায় তারা হয়ে আমার নয়ন-তারা
তোর খেলার সাথী কাঁদে শাফলার ফুল, ফিরে আয় পথহারা|
দু'নয়ন ঘুমে ঢুলে, হৃদয় ঘুমায় না, কাছে পেতে চায় রে||
চোখের কাজল তোর চাঁদ-মুখে লেগেছে,
(আয়) মুছাব আঁচলে,
মায়ের পরাণে তোর স্নেহের সাগর-তরঙ্গ উথলে|
(মোর) মনের ময়না! ঘরে মন রয় না,
পথ চেয়ে' রয়, রাত কেটে যায় রে||

"দেশপ্রিয় নাই" শুনি ক্রন্দন সহসা প্রভাতে জাগি'|
আকাশে ললাট হানিয়া কাঁদিছে ভারত চির-অভাগী||
মায়ের লাগিয়া প্রাণ দিয়া রণে মা'র কোলে মাথা রাখি'
ঘুমাতে এসেছ শ্রান্ত সেনানী, জাগায়ো না তা'রে ডাকি'!
দেশের লাগিয়া দিয়াছে সকলি, দেয়নি নিজেরে ফাঁকি,
তাহারি শুভ্র শান্ত হাসিটী অধরে রয়েছে লাগি||
স্বার্থ অর্থ বিলাস বিভব গৌরব সন্মান
মায়ের চরণে দিয়াছে সে ধীরে অকাতরে-বলিদান,
রাজ-ভিখারীর ছিল সম্বল শুধু দেহ আর প্রাণ
তাই দিয়ে দিল শেষ অঞ্জলি দানবীর বৈরাগী||
আপনার ঘরে পায়নি থাকিতে প্রিয় স্বজনের পাশে,
কাটালো জীবন রুদ্ধ ভবনে বদ্ধ প্রাচীর-গ্রাসে ;
আজ সে মুক্ত, বিধি-নিষেধের ঊর্দ্ধ্বে দাঁড়িয়ে হাসে
বন্ধন হ'ল নন্দন-ফুলহার তার ছোঁওয়া লাগি'||
দেশবন্ধুর পার্শ্বে জ্বলিছে দেশপ্রিয়ের চিতা,
এতদিন পরে বক্ষে এসেছে দুঃখের সাথী মিতা ;
ঐ সাথে জ্বলে ভারত-ভাগ্য, শোকের দীপান্বিতা,
নিভে যাবে চিতা রয়ে যাবে ধূম, চিরদিন বুকে জাগি'||
তুমি এসেছিলে হিন্দু-মুসলমানের মিলন-হেতু,
পদ্মা ও ভাগীরথীর মাঝারে তুমি বেঁধেছিলে সেতু,
দুর্দ্দিনের এ ভগ্ন দুর্গে তুমি ছিলে জয়কেতু,
ফিরিয়াছে দ্বারে দ্বারে সন্ন্যাসী ঘরে ঘরে ঘুম ভাঙি'||
এক যতীন্দ্র অযুত পরাণে ছড়ায়ে পড়েছে আজি,
জন-সমুদ্র-কল্লোলে তারি শঙ্খ উঠিবে বাজি'|
হে বীর তোমার সাধ অপূর্ণ, / মোরা যেন পারি করিতে পূর্ণ ;
মৃত্যুতীর্থ হতে এনো তুমি অমর জীবন মাগি'||

লক্ষ্মী মা তুই আয় গো উঠে সাগর-জলে সিনান করি' |
হাতে ল'য়ে সোনার ঝাঁপি, সুধার পাত্রে সুধা ভরি' ||
আন্ মা আবার আঁচলে তোর নবীন ধানের মঞ্জরী সে,
টুনটুনিতে ধান খেয়েছে, খাজনা মাগো দিব কিসে |
ডুবে গেছে সপ্ত-ডিঙা, রত্ন-বোঝাই সোনার তরী ||
ক্ষিরোদ-সাগর-কন্যা যে তুই, খেতে দে ক্ষীর সর মা আবার,
পান্তা লবণ পায় না ছেলে, রাজরাণী মা'র এ কোন্ বিচার ?
কার কাছে মা নালিশ করি, অনন্ত শয়নে হরি ||
তোরও কি মা ধর্ ল ঘুমে নারায়ণের ছোঁয়াচ লেগে,
বর্গী এল দেশে মা গো, খোকারা তোর কাঁদে জেগে |
তুই এসে তায় ঘুম পাড়া মা হাতে দিয়ে ঝিনুক কড়ি ||
কোন্ দুখে তুই রইলি ভুলে বাপের বাড়ী অতল-তলে,
ব্যথার সিন্ধু মন্থন শেষ, ভ'রল যে দেশ হলাহলে,
অমৃত এনে সন্তানে বাঁচা, মা তোর পায়ে ধরি ||


মুসলিম আর হিন্দু মোরা দুই সহোদর ভাই|
এক বৃন্তে দু'টী কুসুম এক ভারতে ঠাঁই||
মুসলিম যাঁর সৃষ্টি রে ভাই হিন্দু সৃষ্টি তাঁরি
মোরা বিবাদ করে করি খোদার উপর খোদকারি |
শাস্তি এত আজ আমাদের হীন-দশা এই তাই ||
দুই জাতি ভাই সমান মরে মড়ক এলে দেশে
বন্যাতে দুই ভাইয়ের কুটীর সমানে যায় ভেসে |
বিধাতার সেই বিচারে ভাই বিভেদ নাহি পাই ||
দুই জনারই মাঠেরে ভাই সমান বৃষ্টি ঝরে--
সব জাতিরই সকলকে তাঁর দান যে সমান ক'রে,
চাঁদ সূরযের আলো কেহ কম বেশী কি পাই ||
ত্রিভুবনের বনমালী নানা রঙের ফুলে,
সাজিয়েছে এ বাগানখানি দেখরে নয়ন খুলে |
বাইরে শুধু রঙের তফাৎ ভিতরে ভেদ নাই ||

হিন্দু-মুসলমান দুটী ভাই / ভারতের দুই আঁখি-তারা|
এক বাগানে দুটী তরু দেবদারু আর কদম-চারা||
যেন গঙ্গা সিন্ধু নদী / যায় গো ব'য়ে নিরবধি,
এক হিমালয় হ'তে আসে, এক সাগরে হয় গো হারা ||
বুল্ বুল্ আর কোকিল পাখী / এক কাননে যায় গো ডাকি',
ভাগীরথী যমুনা বয় মায়ের চোখের যুগল ধারা ||
ঝগড়া করে ভায়ে ভায়ে / এক জননীর কোল লয়ে
মধুর যে এ কলহ ভাই পিঠোপিঠি ভায়ের পারা ||
পেটে-ধরা ছেলের চেয়ে চোখে ধরার মায়া বেশী,
অতিথি ছিল অতীতে, আজ সে সখা প্রতিবেশী |
ফুল পাতিয়ে গোলাপ বেলি / একই মায়ের বুকে খেলি,
পাগল তারা, আল্লা ভগবানে ভাবে ভিন্ন যারা ||

এই দেশ কা'র?তোর নহে আর |
রে মূঢ় সন্তান!ভারত-মাতার ||
দেবতার দেশে আজ
দৈত্য ক'রে বিরাজ
মন্দির আজি বন্দীর কারাগার ||
লাজ নাহি তার, যার জননী দাসী'
দাসের শিকল প'রে বেড়াস্ হাসি'
কেমনে নিলাজ, বেড়াস্ হাসি'?
অসন্মানের প্রাণ
ক'রে দে রে অবসান
মানুষের মত ম'রে বাঁচরে আবার ||
বাপ্ রে বাপ্, কি পোলার পাল
পিলপিল্ কইরা আসে
সব কিলবিল কইরা আসে
কি ফলই ফলাইছে বাবা
এই বিবাহ রূপ চাষে।
পোলার পাল না ছাতাইরা পাখি
খ্যাট-খ্যাটাইয়া উঠছে ডাকি
‘অমুক দাও আর তমুক দাও'
‘চয়ে খাইমু আর উয়ো লাও'
মাংস যেন ছিইরা খাইব
গিলতে চায় গোগ্রাসে।
কেউ বা আইস্যা ধরে কোঁচা
কেউ বা টানে কাছা,
কাউয়ার দল যেমন কইরা
খ্যাদায় প্যাচা।
নেড়রি গেঁড়রি যেন তৈলের ভাঁড়
লবনের ভাঁড় জ্বালায় হাড়।
ব্যাঙের ছাও ব্যাঙাচি যেন
বাইরায় আষাঢ় মাসে
আমি জাইন্যা শুইন্যা চইড়াছি বাপ
আপন শূলের বাঁশে।